---
title: Kwadratowi, zezowaci hej, hej...
date: 2013-05-16 01:17 CEST
authors:
  - yanoo
  - drughi
  - masala
tags:
---
## Słowem wstępu (do eopopei)

<figure class="article-figure figure-3x figure-16y">
  <img src="/images/articles/m/krosno-radosc.jpg" alt="Krosno" />
  <p>
    <a href="http://sportowefakty.pl/">sportowefakty.pl</a>
    <i class="icon-camera-retro"></i>
  </p>
</figure>
Tę relację pisało się dużo trudniej niż [zeszłoroczną zwieńczającą awans](http://kosynierzy.info/2012/05/16/z-nieba-do-piekla-i-z-powrotem/) w Ostrowie. Raz, że regeneracja wymaga czasu (jak stwierdził Z. we wtorek… jemu się dalej wszystko trzęsie – a to doświadczony zawodnik) dwa, że mnogość anegdot, które cały czas wyłaniają się z otchłani, jest na tyle duża, że trzeba je selekcjonować, nie tylko ze względu na objętość tekstu…  Niemniej, właśnie z lekkim drżeniem rąk, wywołanym oczywiście ogromnymi emocjami jakich doznaliśmy przez dwa dni, podzielimy się w “kilku” słowach tym, czego świadkami byliśmy podczas weekendu. Nie da się ukryć, że rok po roku, na naszych oczach, tworzyła się historia, której byliśmy i jesteśmy integralną, dumną częścią.READMORE

## Przygotowania

Kiedy w ostatniej kolejce rundy zasadniczej z trudem pokonaliśmy **MOSiR Krosno**, wróżyliśmy że ten zespół może w Play Off poszaleć, pomimo niskiego, 7. miejsca. No i poszalał docierając szturmem do finału. Beznadziejna gra Wojskowych w Orbicie nie napawała optymizmem przed wyjazdem na Podkarpacie, nie było jednak wyjścia i należało zorganizować wyjazd dwudniowy. Po raz pierwszy w naszej historii.
